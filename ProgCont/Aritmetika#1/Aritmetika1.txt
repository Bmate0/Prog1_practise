https://progcont.hu/progcont/100129/?pid=200777


Aritmetikai műveletek #1

Írjon programot, amely a standard bemenetről egész számokat és a C programozási nyelv operátorait 
olvassa soronként, majd a beolvasott értékeken elvégzi az operátor által jelzett műveletet, és a 
standard kimenetre írja az eredményt!
A bemenet specifikációja

A bemenet több tesztesetet tartalmaz. A bemenet első sora egy n pozitív egész számot tartalmaz, 
amely a tesztesetek számát jelzi. Az első sort követő sorok mindegyike egy-egy tesztesetet ír le. 
Minden teszteset egy „x op y” formátumú sor, ahol x és y egész számok, míg op a C programozási nyelv 
egész típusú operandusokra alkalmazható alábbi aritmetikai operátorainak egyike: +, -, *, /, %. 
Az operandusok az operátortól egy-egy szóközzel vannak elválasztva.
A kimenet specifikációja

A programnak minden tesztesetre egy sort kell kiírnia, amely a tesztesetben megadott x op y művelet 
eredményét tartalmazza.

Példa bemenet:
    5
    5 + -5
    165 - -10
    -5 * -2
    23 / 8
    25 % 3

A példa bemenethez tartozó kimenet:
    0
    175
    10
    2
    1
